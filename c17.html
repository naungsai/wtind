<!DOCTYPE html>

 
<html>

 
<head>
	<meta charset="UTF-8">
	<title>အခန်း ၁၄</title>
	<link type="text/css" rel="stylesheet" href="WTIND.css"/>


</head>
<body>

<div class="wrap">


 
<h1>အခန်း ၁၇ သွား၊ သွားဖုံး နှင့် ခံတွင်း</h1> 


 
<h1>သွားနှင့် သွားဖုံးများ</h1> 
<p>သွားနှင့် သွားဖုံးကျန်းမာရေးသည် အရေးကြီးသည်။</p> 
<p>အစာများကို ဝါးရန်နှင့် အစာ ချေရန် ကြံ့ခိုင်၊ ကျန်းမာသော သွားများရှိရမည်။</p> 
<p>သွားပိုးပေါက်များနှင့် သွားဖုံးယောင်ခြင်းကို သွားကျန်းမာရေးကို သေချာစွာဂရုစိုက်ခြင်းဖြင့် ကာကွယ်နိုင်သည်။</p> 
<p>သန့်ရှင်းမှု အားနည်း၍ သွားပိုးစားပါက ရောဂါပိုးများဝင်တတ်ပြီး၊ တစ်ကိုယ်လုံး ပြန့်သွားနိုင်သည်။</p> 

 
<h1>သွားနှင့် သွားဖုံးများကျန်းမာအောင်</h1> 
<ol>
		<li>အချိုရှောင်ပါ။	အချို (ကြံ၊ ချိုချဉ်၊ လက်ဖက်ရည်ချိုချို၊ ကော်ဖီချိုချို၊ အချိုရည် အအေးဗူးများ) များများစားပါက သွားများ လျင်မြန်စွာ ပိုးစားတတ်သည်။ </li> 
	<p>ဒီကလေး အချိုစားလွန်းလို့ ကြရင် သွားတစ်ချောင်းမှ ရှိမှာ မဟုတ်တော့ဘူး။</p> 
	<p>ကလေးများ ကျန်းမားစေချင်ရင် ငယ်စဉ်ကတည်းက အချိုတွေ မကြိုက်အောင် လုပ်ပါ၊</p> 
	 	<li>နေ့စဉ်သွားတိုက်ပါ။ အချိုစားပြီးပါက ချက်ချင်းသွားတိုက်ပါ။ ကလေးငယ်များ သွားပေါက်လျှင် ပေါက်ချင်း သွားတိုက်ပေးပါ။ ကိုယ်ဖာသာ သွားတိုက်တတ်အောင် သင်ပေးပါ။ သွားတိုက်နည်း မှန်မမှန် ကြည့်ပေးပါ။</li> 
	<p>သွားကို ဘေးတိုက်အပြင်၊ အထက်၊ အောက် ပွတ်တိုက်ပေးပါ။</p> 
	<p>အရှေ့၊ နောက်၊ အပေါ်နှင့် အောက် အနှံ့ တိုက်ပါ။</p> 
	 	<li>ရေနှင့် အစားအစာများတွင် ဖလိုရိုက်ဓာတ် ချို့တဲ့သော ဒေသများတွင် ဖလိုရိုက်ဓာတ်ကို သောက်ရေများနှင့် သွားပေါ်တိုက်ရိုက် ဖြည့်တင်းပေးရမည်။ အချို့နိုင်ငံများတွင် ဖလိုရိုက်ဓာတ်ကို သွားပေါ် တိုက်ရိုက် ထည့်ပေးလေ့ရှိသည်။ ပင်လယ်စာများတွင် ဖလိုရိုက်ဓာတ်များစွာ ပါဝင်သည်၊</li> 
	<p>သတိပြုရန်	ဖလိုရိုက်ဓာတိ်ကို စားမိပါက အဆိပ်သင့်တတ်သည်။ သတိထားသုံးပါ။ ကလေးများ လက်လှမ်း မမီသောနေရာတွင် ထားပါ။ သောက်ရေများကို ဖလိုရိုက်ဆေး မခတ်မီ မည်မျှခတ်ရမည်ကို ဦးစွာ စစ်ဆေးပါ။</p> 
		<li>ကလေးများကြီးလာလျှင် နို့ဗူးဖြတ်ပါ။ နို့ဗူးဆက်စို့နေလျှင် သွားများ အချိုကဲ၍၊ သွားပိုးစားကာ စောစီးစွာ သွားကျိုးကလေးများဖြစ်သွားမည်။</li> 
</ol>
 
 

 
<h2>သွားတိုက်တံမရှိလျှင်</h2> 
<p>သစ်ကိုင်းတစ်ခုကို သုံးနိုင်သည်။</p> 
<p>ချွန်ထားပါက သွားကြားထိုးလုပ်နိုင်သည်</p> 
<p>ဖွာနေအောင် ကိုက်ဝါး၍ သွားပွတ်အဖြစ် သုံးနိုင်သည်</p> 
<p>လက်ညိႇုးထိပ်ကို ဖြစ်စေ၊ တုတ်တံအသေး၏ ထိပ်ကို ဖြစ်စေ အဝတ်ကြမ်းစပတ်၍ သွားပွတ်တံ လုပ်နိုင်သည်။</p> 
<p>အဝတ်ကြမ်း</p> 
 

 
<h2>သွားတိုက်ဆေးမရှိလျှင်</h2> 
<p>ရေနှင့်လည်း တိုက်နိုင်သည်။ နူးညံ့သည့် အရာတစ်ခုနှင့် ပွတ်တိုက်နိုင်သည်။ မီးသွေးမှုန့်၊ ဆားတို့နှင့်လည်း တိုက်နိုင်သည်။ ဆိုဒါမှုန့်နှင့် ဆား ဆတူရော၍လည်း သွားပွတ်ဆေးမှုနှု်အဖြစ် သုံးနိုင်သည်။ သွားပွတ်တံကို ရေ အရင် စွတ်ထားပါက ၎င်းင်းင်းင်းသွားပွတ်ဆေးမှုန့်များကို အလွယ်တကူ ထည့်ကာ သုံးနိုင်မည်။</p> 
<p>ဆား</p> 
<p>ဆိုဒါမှုန့်</p> 

 
<h2>သွားပိုးပေါက်ရှိလျှင်</h2> 
<p>၎င်းင်းင်းင်းသွားပိုးပေါက်များ မနာအောင်၊ ရောဂါပိုး မဝင်အောင် အချိုရှောင်ပါ။ အစာစားပြီးတိုင်း သွားတိုက်ပါ။</p> 
<p>သွားဆရာဝန်တစ်ဦးနှင့် ပြပါ၊ အချိန်မီသေးလျှင် ၎င်းင်းင်းင်းအပေါက်ကို သန့်ရှင်းရေး လုပ်ပေးကာ၊ ဖာပေးနိုင်သည်။</p> 
<p>သွားပိုးပေါက် ရှိလျှင် အရမ်းနာသည့် အထိ အချိန်ဆွဲ မနေပါနှင့်။ သွားဆရာဝန်နှင့် အမြန်ပြ၍ ဖာလိုက်ပါ။</p> 
 
 

 
<h2>သွားကိုက်ခြင်းနှင့် ပိုးဝင်ခြင်း</h2> 
		<li>သွားပိုးပေါက်ကို သန့်ရှင်းရေး လုပ်ပေးပါ။ အစာဟောင်းများကို ဖယ်ပါ။ ဆားရေနွေးနွေးနှင့် ပလုပ်ကျင်းပါ။</li> 
		<li>အနာသက်သာဆေး (အက်စပရင်) သောက်ပါ။</li> 
		<li>ပိုးဝင်ပါက (ယောင်နေမည်၊ ပြည်ရှိမည်၊ ပါးစောင်အကျိပ်များ ယောင်မည်၊ နာမည်။) ပိုးသတ်ဆေး တစ်မျိုးမျိုး (ပင်နီဆလင် LIENICILLIN၊ အမောက်ဇာစီလင် AMOXICILLIN၊ အပ်ပီစီလင် AMLIICILLIN) ကို သောက်ရမည်။ ဆေးမတည့်ပါက အရီဒြိုမိုင်ဆင် EြှYTHOMYCIN ကို သောက်ပါ။</li> 
<p>မသက်သာလျှင်၊ ထပ်ဖြစ်လျှင် ၎င်းင်းင်းင်းသွားကို နှုတ်ပစ်မှ သက်သာမည်။</p> 
<p>ရောဂါပိုးများ ခန်ဓာကိုယ်၏ အခြားနေရာများသို့ မပြန့်အောင် ပိုးဝင်နေသည်ကို ဦးစွာ ကုရမည်။</p> 

 
<h2>သွားဖုံး ပိုးဝင်ခြင်း (PYOြြှှHEA)</h2> 
<p>သွားဖုံး ပိုးဝင်ပါက နာမည်၊ ယောင်နေမည်၊ နီနေမည်၊ သွေးထွက်တတ်သည်။</p> 
		<li>သွားနှင့် သွားဖုံးကို မှန်မှန် မတိုက်လျှင်သော် ၎င်းင်းင်းင်း</li> 
		<li>အာဟာရ ပြည့်ဝဖူလုံစွာ မစားလျှင်သော်၎င်းင်းင်းင်း ဖြစ်တတ်သည်။</li> 
<p>ကာကွယ်၊ ကုသရန်</p> 
		<li>အစာစားပြီးတိုင်း သွားတိုက်ပါ။ သွားကြားထိုးပါ။ သွားနှင့် သွားဖုံးထိသည့်ရောများတွင် တွေ့ရတတ်သည့် ညိုဝါရောင် အဖတ်များ (tartar ဟုခေါ်သည်)ကို ခြစ်ထုတ်ပါ။ သွားပွတ်ကြိုး (dental floss) သုံး၍၊ သွားကြားနှင့် သွားဖုံး၊ သွားကြား ကပ်ညႇိနေသော အစာများ၊ အညစ်အကြေးများကို ဖယ်ရှားနိုင်သည်။ အစဦးပိုင်းတွင် သွေးထွက်တတ်သည်။ သို့သော် သန့်ရှင်းရေးလုပ်ဖန်များလာပါက သွားဖုံးများ ကောင်းလာပြီး၊ သွေးအထွက် နဲသွားမည်။ </li> 
		<li>ဗီတာမင်ဓာတ်မျိုးစုံ ကြွယ်ဝသော အစားအစာများ၊ ဥအမျိုးမျိုး၊ အသား၊ ပဲ၊ အစိမ်းရင့်ရောင် အသီးအရွက်၊ လိမေ်မာ်၊ သံပုရာ၊ ခရမ်းချဉ်သီး စသော အသီးအမျိုးမျိုးတို့ကို စားပါ။ အချိုနှင့် သွားကြားညႇပ်နိုင်သော ကပ်စေးစေး အစာများကို ရှောင်ပါ။ </li> 
<p>သတိပြုရန်	အတက်ရောဂါအတွက် အသုံးပြုသော ဖင်နီတွိုင်း phenytoin (Dilantin) ဆေးသည် သွားဖုံးကို ယောင်စေတတ်သည်။ ဆေးပြောင်းသောက်ရန် ဆရာဝန်နှင့် ပြန်ပြပါ။</p> 
 

 
<h2>နှုတ်ခမ်းတောင့်များ ကွဲခြင်း၊ နာခြင်း</h2> 
<p>ကလေးငယ်များတွင် နှုတ်ခမ်းထောင့်များ ကွဲတတ်သည်။ အာဟာရ ချို့တဲ့သောကြောင့် ဖြစ်သည်။</p> 
<p>နို့၊ အသား၊ ငါး၊ မြေပဲ၊ ဥ၊ အသီးနှင့် အစိမ်းရောင် အသီးအရွက်များ ကဲ့သို့သော ဗီတာမင်နှင့် အသားဓာတ် ကြွယ်ဝသော အစာများကို စားရမည်။</p> 
 

 
<h2>ပါးစပ်အတွင်းမှ အဖြူကွက်များ</h2> 
<p>လျှာဖြူခြင်း	ရောဂါ အတော်များများက လျှာကို ဖြူစေတတ်သည်။ ကိုယ်ပူလျှင် ပိုဖြစ်တတ်သည်။ ဆိုဒါနှင့် ဆား ရောထားသော ရေနွေးဖြင့် ပလုပ်ကျင်းပါက သက်သာမည်။</p> 
<p>ကိုယ်ပူနေသော ကလေးငယ်များ ဝက်သက်ရောဂါဖြစ်လျှင် ပါးစောင်အတွင်း ဆားပွင့်ကဲ့သို့ အဖြူစက်များကို ကနဦးလက်ခဏာ တစ်ခု အဖြစ်တွေ့ရတတ်သည်။</p> 
<p>မက်ခရု		ပါးစောင်အတွင်းနှင့် လျှာပေါ်တွင် အသားပေါ်တင်နေသည့် နွားနို့ဖတ်ကဲ့သို့သော အဖြူဖတ် များကို တွေ့ရမည်။ မိုနီလီယေးစစ် moniliasis ဟုခေါ်သော မှိုစွဲသည့် ရောဂါတစ်မျိုးဖြစ်သည်။ မွေးကင်းစ ကလေးငယ်များ၊ အိပ်ချ်အိုင်ဗွီ ရောဂါရှိသူများ၊ tetracycline တက်ထရာဆိုင်ကလင်း၊ ampicillinအမ်ပီဆလင် ကဲ့သို့သော antibiotic ပဋိဇီဝ ပိုးသတ်ဆေး တစ်မျိုးမျိုးကို သောက်ထားသူများ တွင် တွေ့ရတတ်သည်။</p> 
<p>အကယ်၍ သိပ်အရေးမကြီးပါက ပဋိဇီဝ ပိုးသတ်ဆေးသောက်ခြင်းကို ရပ်လိုက်ပါ။ နီစတက်တင် nystatin (သို့မဟုတ်) ဂျန်းရှင်း ဝိုင်လက် gentian violet ဆေးကို ပါးစပ်အတွင်းရှိ မက်ခရုများကို လိမ်းပေးပါ။ နို့ချဉ်၊ ဒိန်ချဉ် စားပေးနိုင်လျှင်လည်း ကောင်းပါသည်။ ပိုဆိုးလာမည်ဆိုပါက (သို့မဟုတ်) လည်ချောင်းအတွင်းသို့ မက်ခရုများပေါက်ပါက အစာမျိုရခက်လာမည်။ ဆရာဝန်နှင့် ပြရမည်။</p> 
<p>ကင်န်ကာ ပါးစပ်နာ (Canker Sores) 	သေးငယ်သော အဖြူရောင်၊ အနာစက်ကို ပါးစောင်တွင်းနှင့် နှုတ်ခမ်းပေါ်တွင်တွေ့ရသည်။ အဖျားပျောက်ပြီးခါစ လူနာများနှင့် စိတ်ဖိစီး အလုပ်ပိနေသူများတွင် ဖြစ်ပွားတတ်သည်။ ရက်သတ်တ ၁ ပါတ်၊ ၂ ပါတ်ကြာပါက အလိုလို ပျောက်သွားတတ်သည်။ ဆားရည်နှင့် ပလုတ်ကျင်းပါ။ ပဋိဇီဝ ပိုးသတ်ဆေး သောက်စရာမလို။</p> 


 
<h2>ရေယုန်အရည်ကြည်ဖုများ Cold Sores and Fever Blisters</h2> 
<p>ဖျားပြီးခါစနှင့် စိတ်ဖိစီးမှုဒဏ် ခံရပြီးခါစ လူနာများ၏ နှုတ်ခမ်း (လိင်အဂႍါတွင်လည်း ပေါက်တတ်သည်) တွင် အရည်ကြည်ဖု အသေးလေးများကို တွေ့ရတတ်သည်။ နာကျင်သည်။ ရေယုန်ပိုးကြောင့် ဖြစ်သည်။ ရက်သတ်တ ၁ ပါတ်၊ ၂ ပါတ်ကြာပါက အလိုလို ပျောက်သွားတတ်သည်။ အနာပေါ် ရေခဲကို မိနစ်အတန်ကြာ၊ မကြာခဏ အုံပေးခြင်းဖြင့် အမြန်သက်သာစေသည်။ အေဆိုက်ကလိုဗာ Acyclovir လိမ်းဆေး လိမ်းပေးပါက နာကျင်မှုကို သက်သာစေသည်။ </p> 



</div>
</body>
</html>