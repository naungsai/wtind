<!DOCTYPE html>

 
<html>

 
<head>
	<meta charset="UTF-8">
	<title>ဆရာဝန်မရှိသော အရပ်ဝယ်၊ အခန်း ၃ကြိမ်</title>
	<link type="text/css" rel="stylesheet" href="WTIND.css"/>


</head>
<body>
<div class="wrap">


 
<h1 id="c04">အခန်း(၄) လူနာကို ပြုစုခြင်း</h1>
<p>ဖျားနာလျှင် ကိုယ်ခန္ဓာအားနည်းစေသည်။ လျင်မြန်စွာ ပြန်နေကောင်းလာစေရန် ပြုစုရန် လိုအပ်သည်။</p>
<p class="box">လူနာအား ပြုစုပေးခြင်းသည် အလွန်အရေးကြီးသည်။ </p>

 
<h2>လူနာအား သက်တောင့်သက်သာရှိစေခြင်း</h2>

<div class = "por">
	<a target="_blank" href="pic/c04/0401.jpg">
		<img src="pic/c04/0401.jpg" alt="0401" width=100% height=auto>
	 </a>
 </div>
 
 
<p>လူနာအား ဆိတ်ငြိမ်၍၊ လေကောင်းလေသန့်ရရှိပြီး၊ အလင်းရောင်ကောင်းစွာရရှိသော နေရာတွင်ထားရမည်။ ပူလွန်း၊ အေးလွန်းခြင်း မရှိစေရ။ ရာသီဥတုအေးစက်ပြီး၊ လူနာက ချမ်းတုန်နေလျှင် နွေးထွေးအောင် စောင်ချုံပေးရမည်။ သို့သော် ရာသီဥတုပူအိုက်၍သော်၎င်း၊ ကိုယ်ပူနေလျှင်သော်၎င်း မည်သည့်အရာမျှ မချုံပေးရပါ။</p>
 

	

 


<div class = "por">
<a target="_blank" href="pic/c04/0402.jpg"><img src="pic/c04/0402.jpg" alt="0402" width=100% height=auto></a></div>
<h2>အရည်</h2>

<p>လူနာတိုင်း၊ အထူးသဖြင့် ကိုယ်ပူလျှင်သော်၎င်း၊ ဝမ်းလျှောလျှင်သော်၎င်း ထိုသူကို အရည်များများ သောက်စေရမည်။ ရေကျက်အေး၊ လ္ဘက်ရည်ကြမ်း၊ ဖျော်ရည်၊ စွပ်ပြုတ်ရည် စသည့် အရည်များ သောက်နိုင်သည်။</p>

</br>
<div class = "por">
<a target="_blank" href="pic/c04/0403.jpg"><img src="pic/c04/0403.jpg" alt="0403" width=100% height=auto></a></div>

 
<h2>တစ်ကိုယ်ရည် သန့်ရှင်းမှု</h2>

<p>လူနာ တစ်ယောက် သန့်သန့်ရှင်းရှင်းရှိနေစေရန် အရေးကြီးသည်။ နေ့တိုင်း ရေချိုးသင့်သည်။ အိပ်ရာမှ မထနိုင်ပါက၊ ရေပတ်တိုက်ပေးရမည်။ လူနာ၏ အဝတ်အစားများ၊ အိပ်ရာခင်းနှင့် စောင်များလည်း သန့်သန့်ရှင်းရှင်းရှိရမည်။ အိပ်ရာပေါ် အစားအစာများ မဖိတ်စင်အောင်လည်း ဂရုပြုပါ။</p>

 
<h2>အစာအာဟာရ</h2>

<div class="por">
<a target="_blank" href="pic/c04/0404.jpg"><img src="pic/c04/0404.jpg" alt="0404" width=100% height=auto></a>
 </div>

<p>လူနာဗိုက်ဆာလျှင် စားပါစေ။ ပုံမှန်အစားအစာများ ကျွေးလျှင်လုံလောက်သည်။ အထူးချက်ပြုတ်စရာ မလိုပါ။ လူနာတိုင်း ရေများများသောက်သင့်ပြီး၊ အာဟာရရှိသော အစာများ စားရန်လိုအပ်သည်။ အားမရှိလျှင် အာဟာရမျှတသော အစားအစာများ လူနာစားနိုင်သလောက် အကြိမ်များများ ကျွေးပေးပါ။ လိုအပ်ပါက အစာများကို ကြိတ်၍သော်၎င်း၊ စွပ်ပြုတ်လုပ်၍သော်၎င်း၊ အရည်ဖျော်၍သော်၎င်း ပြင်ဆင်ပေးပါ။ အားအင်ဖြစ်စေသောအစာများဖြစ်သည့် ဆန်ပြုတ်၊ ဂျုံ၊ အာလူး၊ ပြောင်း တို့ကို များများကျွေးရမည်။ သကြား၊ ပဲဆီ၊ နှမ်းဆီအနည်းငယ်ထည့်ကျွေးနိုင်သည်။ ခံတွင်းပျက်ပါက အချိုရည်များများ တိုက်ပါ။ အောက်ပါဝေဒနာ ခံစားနေရသော လူနာများအတွက် အထူးအစာများကျွေးပေးရမည်။</p>

		<ul>
	 	<li>သွေးအားနည်းခြင်း</li>
	 	<li>အစာအိမ်အနာ</li>
	 	<li>အူအတက်ရောင်ခြင်း၊ အူပိတ်ခြင်း၊ ရုတ်တရက်ဗိုက်နာခြင်း (အစာ လုံးဝမစားရပါ။)</li>
	 	<li>သွေးချို၊ ဆီးချို </li>
	 	<li>နှလုံးရောဂါ</li>
	 	<li>သည်းခြေရောဂါ</li>
	 	<li>သွေးတိုးရောဂါ</li>
 	</ul>
 
<div class = "por">
<a target="_blank" href="pic/c04/0405.jpg"><img src="pic/c04/0405.jpg" alt="0405" width=100% height=auto></a>
 </div>
 
 

 
<h2>လူနာ(အပြင်းဖျားသူ)အား အထူးပြုစုခြင်း </h2>

 
<h2>အရည်</h2>
<p>လူနာ(အပြင်းဖျားသူ)တစ်ယောက်အတွက် ရေဓာတ်လုံလောက်စွာ ရရှိရန် အလွန်အရေးကြီးသည်။ အနည်းငယ်သာသောက်နိုင်ပါက နည်းနည်းနှင့် မကြာခဏတိုက်ပေးပါ။ မျိုချရန်ခက်ခဲသူများကို ၅-၁၀ မိနစ်လျှင်တစ်ကြိမ် အာဆွတ်ပေးပါ။ တစ်နေ့တာ အရည်မည်မျှဝင်သည်ကို နေ့တိုင်းမှတ်သားရမည်။ လူကြီးတစ်ဦးလျှင် နေ့စဉ်ရေ နှစ်လီတာ (ရေသန့်ဘူး နှစ်လုံး)နှင့်အထက် သောက်ရမည်ဖြစ်ပြီး၊ ဆီး တစ်ခါသွားလျှင် တစ်ခွက် (၂၄၀ စီစီ)၊ ၃-၄ ခါသွားရမည်။ ရေသောက်နည်းလျှင်သော်၎င်း၊ ဆီးအသွားနည်းလျှင် သော်၎င်း (သို့မဟုတ်) ရေဓာတ်ခမ်းခြောက်ခြင်း လက္ခဏာများ ပေါ်လာလျှင်သော်၎င်း၊ ရေများများသောက်စေရမည်။ အာဟာရရည် nutritious liquids (ဆားခတ်ထားသော ရေ) သောက်သင့်သည်။ ဓာတ်ဆားဖျော်ရည် (Dehydration Drink) လည်းသောက်နိုင်သည်။ အရည်လည်း မသောက်နိုင်၊ ရေဓာတ်ခမ်းခြောက်ခြင်း လက္ခဏာ များလည်းပေါ်လာပါက အကြောဆေးရည်သွင်းရန် လိုအပ်သည်။ သို့သော် လူနာက နည်းနည်းနှင့် အကြိမ်များများ စုပ်သောက်နိုင်ပါက အကြောဆေးရည်သွင်းဖို့ မလိုပါ။ </p>

 
<h2>အစာ</h2>
<p>အဖတ်မစားနိုင်သောလူနာများကို စွတ်ပြုတ်ရည်၊ နွားနို့၊ သစ်သီးဖျော်ရည်၊ ကြက်စွတ်ပြုတ်ရည်နှင့် အခြား အာဟာရဖြစ်စေသော အခြားအရည်တစ်မျိုးမျိုးကို တိုက်ရမည်။ ဆန်ပြုတ်၊ ပြောင်းဖူးမှုန့်ပြုတ် (porridge of cornmeal, oatmeal) တို့ကိုလည်း တိုက်နိုင်သည်။ ကိုယ်ခန္ဓာကြီးထွားစေသော အစာ (body-building foods; protein) တို့နှင့်လည်း ရောနှောနိုင်ပါက ပိုကောင်းသည်။ ကြက်ဥ၊ ပဲ၊ အသားနုတ်နုတ်စင်း၊ ငါးနှင့် ကြက်သားတို့နှင့် ရောချက်နိုင်သည်။ အစာသိပ်မစားနိုင်ပါက နည်းနည်းနှင့် အကြိမ်များများကျွေးရမည်။</p>

 
<h2>သန့်ရှင်းမှု</h2>
<p>လူနာအား သန့်သန့်ရှင်းရှင်းရှိစေခြင်းကလည်း အလွန်အရေးကြီးသည်။ ရေနွေးနှင့် နေ့စဉ် ချိုးပေးရမည်။ အိပ်ယာခင်းများ ညစ်ပေပါက လဲလှယ်ပေးရမည်။ သွေးပေနေသော အဝတ်အစားများ၊ အိပ်ရာခင်းများနှင့် ကူးစက်ရောဂါရှိသည့်လူနာ၏ မျက်နှာသုတ်ပုဝါများကို သတိထားကိုင်တွယ်ရမည်။ ရောဂါပိုးများသေအောင် ဆပ်ပြာရည်နှင့် ပြုတ်လျှော်ရမည်။ ကလိုရင်းအမှုန့် (Chlorine Bleach) ထည့်လျှော်နိုင်သည်။</p>

 
<h2>အိပ်သည့် အနေအထား ပြောင်းပေးခြင်း</h2>
<p>အားနည်း၍ မိမိဖာသာ အိပ်သည့် အနေအထား မပြောင်းနိုင်သောလူနာများကို အိပ်သည့် အနေအထားပြောင်းနိုင်အောင် ကူညီပေးရမည်။ အိပ်ရာပူနာ (bed sore) မဖြစ်အောင် ကာကွယ်ပေးခြင်းဖြစ်သည်။</p>
<p>နာတာရှည် အိပ်ရာထဲလဲနေသော ကလေးငယ်ကို မကြာမကြာ ချီ၍ အမေပေါင်ပေါ်တွင် နေပါစေ။</p>
<p>အိပ်သည့် အနေအထား မကြာခဏပြောင်းပေးခြင်းသည် အဆုပ်ရောင်ခြင်းကို ကာကွယ်ရာလည်း ရောက်သည်။ အားအင်ချိနဲ့၍ အိပ်ရာထဲ လဲနေသူများတွင် အဆုပ်ရောင်ရောဂါ အဖြစ်များသည်။ အဖျားတက်ခြင်း၊ ချောင်းစဆိုးလာခြင်း၊ အသက်ရှုမြန်လာခြင်း၊ အသက်ရှုတိမ်လာခြင်း (shallow breath) တို့သည် အဆုပ်ရောင်ခြင်း၏ လက္ခဏာများဖြစ်သည်။</p>


 
<h2>စောင့်ကြည့်ရမည့် အရေးကြီးလက္ခဏာများ</h2>
<p>လူနာအခြေအနေ ကောင်းလာခြင်း၊ ဆိုးသွားခြင်းတို့ကို သိရှိနိုင်ရန် အမြဲသတိထားကြည့်ရမည်။ အောက်ပါ အရေးကြီးလက္ခဏာများ (vital sign) ကို နေ့စဉ်မှတ်သားရမည်။</p>


<div>
<a target="_blank" href="pic/c04/0406.jpg"><img src="pic/c04/0406.jpg" alt="0406" width=100% height=auto></a></div><br/>
<div>
		<ul>
	 	<li>ကိုယ်ပူချိန် (ဘယ်နှစ် ဒီဂရီလဲ။)</li>
	 	<li>သွေးခုန်ခြင်း (တစ်မိနစ် သွေးခုန်နှုန်း)</li>
	 	<li>အသက်ရှုခြင်း (တစ်မိနစ် ရှုသည့်အကြိမ်)</li>
	</ul>
<p>အရည်မည်မျှဝင်သည်၊ ဆီးမည်မျှသွားသည်၊ ဝမ်းသွားမသွား၊ စသည်တို့ကို နေ့စဉ်မှတ်သားထားရမည်။ ဤအချက်များကို ကျန်းမာရေးဝန်ထမ်း၊ ဆရာဝန်တို့အား ပြနိုင်ရန် ဖြစ်သည်။</p>
<p>အသက်အန္တရာယ်ရှိသည့် လက္ခဏာ များကို သိရှိနိုင်ရန် အလွန်အရေးကြီးသည့်အတွက် အောက်ပါစာပိုဒ်တွင် ဖော်ပြထားသည်။ ၎င်းလက္ခဏာ များမှ တစ်ခုခုဖြစ်နေလျှင် ဆေးကုသမှု ချက်ချင်း ရရှိရန် လိုအပ်သည်။</p>

 
<h2>အသက်အန္တရာယ်ရှိသည့်လက္ခဏာများ (Signs of dangerous illness)</h2>

<div class="pol">
<a target="_blank" href="pic/c04/0407.jpg"><img src="pic/c04/0407.jpg" alt="0407" width=100% height=auto></a></div><br/>

</div>	

<p>အောက်ပါအချက်များကို တစ်ချက် (သို့) တစ်ချက်ထက်ပိုတွေ့ရှိပါက လူနာအား အိမ်တွင်ဆက်ကုရန် မဖြစ်နိုင်တော့ပါ။ အသက်အန္တရာယ်ရှိသဖြင့် ဆေးကုသမှု ချက်ချင်းရရှိရန် လိုအပ်သည်။ ဆေးကုသမှုမရခင် ညန်းထားသည့် စာမျက်နှာရှိ ညန်ကြားချက်များအတိုင်း လိုက်နာဆောင်ရွက်ပါလေ။</p>
		<ul>
	 	<li>သွေးထွက်များခြင်း (ကိုယ်ခန္ဓာ၏ မည်သည့်နေရာမှမဆို) ၈၂၊ ၂၆၄၊ ၂၈၁</li>
	 	<li>ချောင်းဆိုးသွေးပါခြင်း ၁၇၉</li>
	 	<li>နှုတ်ခမ်းနှင့် လက်သည်းများ ပြာနှမ်းခြင်း ၃၀</li>
	 	<li>အသက်ရှုရခက်ခြင်း (အနားယူနေလျှက်) ၁၆၇, ၃၂၅</li>
	 	<li>အိမ်ရာမနိုးခြင်း (coma) ၇၈</li>
	 	<li>အားအင်ချိနဲ့လွန်းသဖြင့် မတ်တပ်ရပ်လျှင် မူးလဲခြင်း ၃၂၅</li>
	 	<li>၁၂ နာရီ (သို့မဟုတ်) ၁၂ နာရီထက်လွန်ကာ ဆီးမသွားနိုင်ခြင်း ၂၃၄</li>
	 	<li>တစ်ရက် (သို့မဟုတ်) တစ်ရက်ထက်ကျော်ကာ အရည်မဝင်ခြင်း ၁၅၁</li>
	 	<li>တစ်ရက် (သို့မဟုတ်) တစ်ရက်ထက်ကျော်ကာ (ကလေးငယ်ဆိုပါက နာရီပိုင်းအတွင်း) အပြင်းအထန် အန်ခြင်း/ဝမ်းလျှောခြင်း ၁၅၁</li>
	 	<li>ကတ်တရာစီးရောင် ဝမ်းမဲသွားခြင်း၊ သွေးအန်ခြင်း (?? Vomit with blood or feces) ၁၂၈ </li>
	 	<li>ဝမ်းမလျှောဘဲ (သို့) ဝမ်းချုပ်လျှက်၊ ဗိုက် အဆက်မပြတ် အရမ်းနာခြင်း၊ ၉၃	</li>
	 	<li>၃ ရက်ထက်ကျော်ကာ ဆက်တိုက် နာခြင်း ၂၉-၃၈</li>
	 	<li>ကျောကော့လျှက် လည်ပင်းခိုင်ခြင်း (မေးရိုးခိုင်လျှက်၊ မေးရိုးမခိုင်ဘဲ) ၁၈၂, ၁၈၅</li>
	 	<li>အဖျားကြီး၍ တစ်ကြိမ်ထက်မက တက်ခြင်း ၇၆, ၁၈၅</li>
	 	<li>၄-၅ ရက်ကျော်ကာ (သို့) မည်သို့ပင်လုပ်သော်လည်း ၃၉ ဒီဂရီအထက် ကိုယ်ပူချိန်များခြင်း ၇၅</li>
	 	<li>အချိန်ကာလတစ်ခုထက် ကျော်ကာ ကိုယ်အလေးချိန်ကျခြင်း ၂၀, ၄၀၀</li>
	 	<li>ဆီးထဲသွေးပါခြင်း ၁၄၆, ၂၃၄</li>
	 	<li>ဆေးကုသော်လည်း ဆက်၍ကြီးလာသော အနာ ၁၉၁, ၁၉၆,၂၁၁,၂၁၂</li>
	 	<li>(ကိုယ်ခန္ဓာ၏ မည်သည့်နေရာမှမဆို) ဆက်၍ကြီးလာသော အလုံး၊ အသားဖု 196, 280</li>
	 	<li>သွေးအရမ်းတိုးခြင်း (၂၂၀/၁၂၀ နှင့် အထက်)</li>
	 	<li>ကိုယ်ဝန်ဆောင်မိခင်နှင့် ကလေးမွေးခြင်း</li>
	 	<li>ကိုယ်ဝန်ဆောင်စဉ် သွေးဆင်းခြင်း ၂၄၉, ၂၈၁</li>
	 	<li>သွေးတိုးခြင်း(၁၄၀/၉၀ နှင့် အထက်) ၂၄၉</li>
	 	<li>ရေမာပေါက်ပြီး ကလေးမမွေးနိုင်ခြင်း ၂၆၇</li>
	 	<li>သွေးအဆင်းများခြင်း ၂၆၄</li>
	</ul>

 
<h2>ဆေးခန်း၊ ဆေးရုံသို့ ဘယ်အချိန်မှာ ဘယ်လိုပို့ကြမည်နည်း။</h2>

<div class="por">
<a target="_blank" href="pic/c04/0408.jpg"><img src="pic/c04/0408.jpg" alt="0408" width=100% height=auto></a></div>



<p>အထက်ပါ အသက်အန္တရာယ်ရှိသည့် လက္ခဏာ များပေါ်လာလျှင် ဆေးခန်း၊ ဆေးရုံသို့ပို့ရမည်။ အချိန်ဆွဲ၍ မရတော့ပါ။ </p>
<p>ဆေးခန်း၊ ဆေးရုံသို့ပို့ရာတွင် ကြုံတွေ့မည့် အခက်အခဲများကြောင့် လူနာအခြေအနေပိုဆိုးစေမည်ဆိုပါက ကျန်းမာရေး ဝန်ထမ်းတစ်ဦးဦးကို လူနာထံသို့ ပင့်ဆောင်ပေးရမည်။ သို့သော် အထူးကြပ် မတ် စောင့်ကြည့် ကုသရမည့် ရောဂါ (သို့မဟုတ်) ခွဲစိတ်ကုသရမည့် ရောဂါ (ဥပမာ- အူအတက်ပေါက်ခြင်း) စသည့် အရေးပေါ် ရောဂါတစ်ခုခုခံစားနေရမည်ဆိုပါက ကျန်းမာရေးဝန်ထမ်းအလာကို စောင့်မနေတော့ပဲ၊ ဆေးခန်း၊ ဆေးရုံသို့ ချက်ချင်း ပို့ဆောင်ပေးရမည်။</p>
<p>လူနာအား ထမ်းစင်နှင့် သည်မည်ဆိုပါက လူနာသက်တောင့်သက်သာရှိစေရန်နှင့် ထမ်းစင်ပေါ်မှ ပြုတ်မကျ စေရန် ဂရုပြုပါ။ အရိုးကျိုးလူနာဖြစ်ပါက အရိုးကျိုးသည့်အပိုင်းကို ကြပ်စည်းပေးရမည်။ နေပူထဲ သယ်ရမည်ဆိုပါက ပေါင်းမိုးပြုလုပ်ပေးပါ။ ပေါင်းမိုးလုပ်ခြင်းသည် အရိပ်ရစေပြီး၊ လဝေင်လေထွက် ကောင်းနေ စေမည်။</p>

 
<h2>ကျန်းမာရေးဝန်ထမ်းကို ဘာတွေပြောပြရမည်နည်း။</h2>
<p>ကျန်းမာရေးဝန်ထမ်း/ဆရာဝန်သည် လူနာကို ထိရောက်စွာ ကုသပေးနိုင်ရန်၊ လူနာကို ကိုယ်တိုင်ကိုယ်ကျ ထိတွေ့ရန်လိုအပ်သည်။ လူနာမသွားနိုင်ပါက ကျန်းမာရေးဝန်ထမ်း/ဆရာဝန်ကို ပင့်ပေးရမည်။ ကျန်းမာရေး ဝန်ထမ်း/ဆရာဝန်ကလည်း လူနာထံမလာနိုင်ပါက လူနာအကြောင်း အသေးစိတ်သိသော၊ လူနာအတွက် တာဝန်ခံ ပေးနိုင်သောသူ တစ်ယောက်ကို ကျန်းမာရေးဝန်ထမ်း/ ဆရာဝန်ထံ အတိုင်ပင်ခံရန် သွားတွေ့စေနိုင်သည်။ ကလေးနှင့် စိတ်မနှံ့သူအား အတိုင်ပင်ခံရန် တာဝန်မပေးရ။</p>
<p>ဆေးရုံ၊ ဆေးခန်းသို့ လူနာအားပို့မည်ဆိုပါက လူနာအကြောင်းရေးမှတ်ထားသော ဖောင်ပုံစံကို တစ်ပါတည်း ထည့်ပေးရမည်။</p>

 
<h2>လူနာ အကြောင်း</h2>
<p>ဆေးရုံ၊ ဆေးခန်းသို့ လူနာအားပို့မည်ဆိုပါက သုံးရန်</p>
		<ul>
	 	<li>လူနာအမည် _________________</li>
	 	<li>အသက် _________________</li>
	 	<li>ကျား/မ _________________</li>
		<li>လူနာဘယ်မှာ ရှိနေလဲ_________________</li>	 	
		<li>ဘာခံစားနေရသလဲ_________________</li>
		<li>ဘယ်အချိန်တုံးက စဖြစ်သလဲ_________________</li>
		<li>အရင်တုံးက ဖြစ်ဘူးသလား_________________</li>
		<li>ဘယ်တုံးကလဲ_________________</li>
		<li>ကိုယ်ပူသလား_________________</li>
		<li>ဘယ်လောက်ထိပူသလဲ_________________</li>
		<li>ဘယ်လောက်ကြာထိပူသလဲ_________________</li>
		<li>နာသလား_________________</li>
		<li>ဘယ်နေရာမှာလဲ_________________</li>
	 	<li>ဘယ်လိုနာသလဲ_________________</li>
<p>အောက်ကအချက်တွေမှာ ဘယ်ဟာတွေက ပုံမှန်အခြေအနေနဲ့ ကွာခြားနေသလဲ။</p>

	 	<li>အသားအရေ_________________</li>
 	 	<li>နား_________________</li>
	 	<li>မျက်စိ_________________</li>
	 	<li>ပါးစပ်နဲ့ လည်ချောင်း_________________</li>
	 	<li>လိင်အဂါ_________________</li>
 	 	<li>ဆီး_________________</li>
 	 	<li>များ/နည်းသလား_________________</li>
 	 	<li>အရောင်_________________</li>
 	 	<li>ဆီးသွားရခက်သလား_________________</li>
 	 	<li>၂၄ နာရီအတွင်း ဘယ်နှစ်ကြိမ် သွားခဲ့သလဲ_________________</li>
	 	<li>ညမှာ ဆီးဘယ်နှစ်ခါ သွားသလဲ_________________</li>
	 	<li>ဝမ်း_________________</li>
 	 	<li>အရောင်_________________</li>
 	 	<li>သွေး/သွေးစပါသလား_________________</li>
	 	<li>ဝမ်းလျှောသလား_________________</li>
 	 	<li>ဘယ်နှစ်ခါလျှောသလဲ_________________</li>
 	 	<li>ဗိုက်ရစ်နာသလား_________________</li>
 	 	<li>ရေဓာတ်ခမ်းခြောက်နေလား_________________</li>
	 	<li>ဘယ်လောက်ပြင်းသလဲ_________________</li>
 	 	<li>သန်ကောင်ပါသလား_________________</li>
	 	<li>သန်ကောင်အမျိုးအစား_________________</li>
 	 	<li>အသက်ရှုခြင်း_________________</li>
 	 	<li>ကြိမ်/တစ်မိနစ်_________________</li>
	 	<li>အသက်ရှုပြင်း/တိမ်/ပုံမှန်လား_________________</li>
	 	<li>အသက်ရှုရခက်သလား_________________</li>
	 	<li>ချောင်းဆိုးခြင်း_________________</li>
	 	<li>တရီးရီးမြည်နေလား_________________</li>
	 	<li>သလိပ်_________________</li>
	 	<li>သွေး_________________</li>
<p>အသက် အန္တရာယ်ရှိသည့် လက္ခဏာ တွေရှိသလား။ ဖော်ပြပါ။</p>
	 	<li>အခြား လက္ခဏာ များ_________________</li>
 	 	<li>ဆေးသောက်နေလား။_________________</li>
 	 	<li>ဘာဆေးလဲ_________________</li>
 	 	<li>ဆေးမတည့်တာဖြစ်ဘူးသလား။ ဆေးသောက်ပြီး အနီပြင်/ကွက်ထတာရှိသလား။_________________</li>
 	 	<li>ဆေးသောက်ပြီး ယားတာဖြစ်ဘူးသလား။_________________</li>
 	 	<li>လူနာရဲ့ရောဂါ အခြေအနေ ဆိုးသလား။ မဆိုးဘူးလား။ အရမ်းဆိုးသလား။_________________</li>

	</ul>
</div>
</body>
</html>